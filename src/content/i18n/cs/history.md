---
layout: "pages/history.njk"

title: 'Historie'
description: 'Objevte fascinující historii Chateau Orlice – od středověké tvrze po elegantní hotel, kde se minulost snoubí s pohodlím současnosti.'
permalink: 'cs/historie/'

eleventyNavigation:
  key: Historie
  order: 450


landing:
  breadcrumbsHome: Domů
  breadcrumbsCurrent: Historie

  heading: Historie

  mouseIconAlt: Ikona počítačové myši

  imageUrl: /assets/images/history/tvrz-orlice.jpg
  imageAtl: Dvůr Chateau Orlice s historickým kočárem


history:
  topper: Historie
  heading: Po stopách času v&nbsp;Chateau Orlice

  imageUrl: /assets/images/history/tvrz-orlice-2.jpg
  imageAlt: Dvůr Chateau Orlice s historickým kočárem

  paragraphs:
    - text: Počátky osídlení Orlice sahají do 13. století. Roku 1257 věnoval král Přemysl Otakar II. zdejší pozemky pánům z Olešné, družiníkům Kojaty z Hrabišic. Ti si vybrali zalesněné návrší nad řekou, odkud byl výhled na ves Kunčice a kde v blízkosti vedla Královská obchodní cesta spojující vnitrozemí s pohraničím. Podle dravých ptáků, kteří zde hnízdili, získalo místo své jméno – Orlice.

    - text: První dřevěná tvrz byla brzy nahrazena kamennou stavbou s dvoumetrovou hradbou a prostornými sklepy na zásoby. Z této doby se zachovalo jen málo zpráv, první písemná zmínka pochází z roku 1361, kdy je uváděn Ivan z Orlice, patron místního kostela.

    - text: V průběhu staletí se na tvrzi vystřídalo několik šlechtických rodů. Významnou stopu zde zanechali Strachotové z Orlice, kteří v 16. století vedle staré gotické tvrze postavili renesanční zámek. Bílá fasáda se sgrafity s figurálními motivy byla na svou dobu v kraji nevídaná. Po smrti Jana Strachoty přešlo panství na rod Sudů z Řeneč, kteří stavbu rozšířili o nové obytné křídlo a přistavěli kamenné patro na západní straně. Na jižní stěně zámku se tehdy objevil alianční erb Petra Sudy a jeho manželky Doroty z Lipan.

    - text: V 17. století se tvrz stala majetkem Vitanovských z Vlčkovic. Mladá Dorota Anna Sudová se provdala za Adama Mikuláše Vitanovského, a roku 1650 rodina přesunula své sídlo na sousední panství Kyšperk (dnešní Letohrad). Tím končí šlechtická éra Orlice – zámek se proměnil v hospodářský dvůr, který se nejvíce rozšířil kolem roku 1815.

    - text: "Následující staletí přinesla pestré využití: v budově fungoval pivovar, sklad obilí a brambor, tkalcovna, truhlárna, nemocnice, byty i autodílna. Historická tvrz tak postupně ztratila svůj původní vzhled, ale její jádro zůstalo zachováno."
---