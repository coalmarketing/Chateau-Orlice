---
title: SkiResort Buková Hora (19 km)
url: SkiResort Buková Hora
tags:
  - tripRecommendation
image: /assets/images/cms/image.jpg
imageAlt: Lanovka na bukovou horu
---
**SkiResort Buková Hora - Červená Voda & Čenkovice** se rozprostírá v Orlických horách v nadmořské výšce 960 metrů. Nabízí svým návštěvníkům zázemí evropské úrovně. Při příjezdu do střediska můžete nechat svůj automobil odpočívat na parkovišti u lanové dráhy určené pro 400 osobních aut. **Ski areál Červená Voda** je poměrně mladé středisko, v němž jsou vybudovány mimo jiných dvě unikátní sjezdové tratě s délkou přes 2 000 metrů, jedna je modrá a druhá je označena červeným stupněm. Může se chlubit zajímavými přechody, ostřejší vrchní a spodní částí. Je zde také dětská sjezdovka a velmi pěkný snowpark. Sjezdovky jsou pravidelně strojově upravovány, což lyžaři jistě ocení. Milovníci běžeckého lyžování se mohou těšit z běžecké tratě kolem Bukové hory. Ski areál Červená Voda disponuje lyžařskou školou a nechybí ani půjčovna sportovního vybavení, servis a testcentrum. Své prázdné žaludky budete moci naplnit v nově dokončené stylové restauraci.
